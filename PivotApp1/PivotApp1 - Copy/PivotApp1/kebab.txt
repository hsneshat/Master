##T
کباب بختیاری
##ING
فیله مرغ    $     5  عدد 
 نمک و فلفل       $ به مقدار لازم 
 زعفران     $   2/1 قاشق چایخوری
 پیاز کوچک خلال شده   $    1 عدد
 روغن زیتون یا مایع   $ 3 قاشق سوپخوری
 فیله گوساله برش خورده یا فیله گوسفند   $        5 عدد
 ماست$ 1    قاشق سوپخوری 
 سیخ کباب چوبی یا فلزی       $                به مقدار کافی
##Rec
ابتدا فیله ها را بدون اینکه برش بزنید با نمک و فلفل و خلال پیاز و زعفران مزه دار کنید سپس روغن را اضافه کنید مخلوط نمائید و در یخچال به مدت 2 تا 3 ساعت استراحت دهید . برای گوشت گوساله بهتر است 1 قاشق سوپخوری ماست هم به آن اضافه کنید تا رنگ قرمزی گوشت به صورتی خوشرنگ تبدیل شود . سپس بصورت حلقه ای دور خود بپیچید و در سیخ فرو کنید به اینصورت که یک مرغ، یک فیله گوسفند، یک در میان در هر سیخ می توانید 4 تا 5 عدد گوشت فیله بزنید . در صورتی که بتوانید و امکانات ایجاب می کند بر روی آتش کباب می کنیم در دیس می کشیم و در کنار آن گوجه فرنگی کباب شده و حلقه لیمو ترش قرار می دهیم در صورت نداشتن امکانات کباب کردن با مقداری روغن در ماهیتابه ای روی حرارت ملایم سرخ می کنیم و به شکل فوق آنرا تزئین می کنیم این کباب هم از نظر مزه و هم از نظر شکل ظاهر زیبا و خوشمزه می باشد در ضمن می توانید در فر هم کباب کنید . در صورت نداشتن فیله گوسفند می توان برشهای باریکی هم اندازه فیله گوسفند از فیله گوساله استفاده کرد


##T
کباب میوه ای
##ING
فیله سینه مرغ$ 3 عدد (پوست کنده و مربع مربع بزرگ کبابی خرد شده)
فلفل دلمه ای سبز$ 1 عدد
آناناس کوچک$ 1 عدد
فیله گوشت کبابی$ 6 تکه
موز سفت$ 3 عدد
سویاسس$ 2 قاشق غذاخوری
آب آناناس $3/1 پیمانه
زنجبیل$ 2 قاشق چایخوری (رنده شده)
سیر$ 1 حبه (رنده شده)
سس خردل$ 1 قاشق چایخوری
سرکه $2قاشق غذاخوری
روغن زیتون بی بو (روغن مایع) $1 قاشق غذاخوری
آب لیموترش$ 1 قاشق غذاخوری
کاهو $چند برگ برای تزئین
##Rec
ابتدا کل مواد مایه را در یک کاسه بزرگ ریخته و خوب مخلوط می کنیم. بعد روی مرغها را با چاقو یک یا دو چاک زده (مثل خراش، زیاد عمیق نباشد چون مرغها از سیخ می ریزد) و آنها را در مایه حداقل به مدت 2 ساعت در یخچال می گذاریم. سپس فلفل دلمه ای را به دونیم کرده و تخم های آنرا خارج کرده وتمیز می کنیم. بعد فلفل دلمه ای را به 12 تکه مربع شکل تقسیم می کنیم. بعد آناناس را پوست کنده و آنرا بصورت حلقه های کلفت می بریم و مغز آنرا جدا می کنیم(حلقه های توخالی). بعد هر موز را به 4 تکه کرده و پوست می کنیم. سپس هر تکه موز را به اندازه های باریک به اندازه تکه های نوارهای گوشت (زیاد نازک و باریک نه به اندازه گوشتها) می بریم. مرغها را از یخچال خارج کرده و مایه را کنار می گذاریم. بعد جوجه گردان فر یا گریل فر را روی درجه متوسط قرار داده و مواد آماده شده را به ترتیب زیر به سیخ می زنیم: آناناس، مرغ، گوشت با تکه ای از موز، فلفل دلمه ای. دو سری دیگر به همین ترتیب به سیخ می زنیم (در هر سیخ 3 ردیف از ترتیب بالا باشد) و در آخر سیخ یک تکه آناناس می گذاریم. بعد سیخ بعدی به همین ترتیب سیخ اول تا مواد تمام شود. سپس با قلمو مایه ای را که مرغها را در آن خوابانده بودیم و کنار گذاشته ایم روی کبابها می مالیم و در گریل به مدت 20 دقیقه می گذاریم تا مرغها و گوشتها نرم شود. در صورت استفاده از گریل بعد از مدتی آنرا برگردانید تا روی دیگر کبابها نیز حرارت ببیند. در آخر سیخ های کباب را در ظرف با چیده و با برگهای کاهو تزئین می کنیم.


##T
کباب تابه ای
##ING
گوشت چرخ‌كرده$ 500 گرم
پياز كوچك $يك عدد
سير$ يك حبه
رب گوجه‌فرنگي$ 2 قاشق سوپ‌خوري
خمير نان فانتزي خشك‌شده$ يك پيمانه
تخم‌مرغ$ يك عدد
پودر آويشن خشك$ يك قاشق چاي‌خوري
جعفري خردشده$ 2 قاشق چاي‌خوري
گوجه‌فرنگي متوسط$ يك عدد
 نمك و فلفل$ به ميزان لازم
پيازچه$ يك دسته كوچك
روغن مايع گياهي$ 3 قاشق سوپ‌خوري
##Rec
1 ـ ابتدا كاسه بلوري بزرگي آماده كنيد و گوشت چرخ كرده را در آن بريزيد و پياز را پس از پوست كندن در آن رنده كنيد.
سير را نيز پوست كنده و ريز خرد كنيد. گوجه‌فرنگي را هم با پوست به قطعات خيلي كوچك تقسيم كنيد.
2 ـ همه سبزيجات خردشده را همراه بقيه مواد ذكرشده در فهرست مواد لازم، به طور همزمان به گوشت اضافه كنيد و مخلوط گوشتي را خوب ورز دهيد تا مواد با هم مخلوط شوند.
3 ـ مقداري از مخلوط را با يك دست برداشته و در كف دست ديگر به شكل گلوله درآوريد سپس با فشار، آن را به دايره‌اي كوچك تبديل كنيد. با اين مقدار مواد لازم، شما مي‌توانيد 7 عدد از اين كباب‌هاي دايره‌اي شكل درست كنيد.
4 ـ ظرفي مخصوص مايكروفر را كه براي اين تعداد كباب مناسب باشد، آماده كرده و با روغن چرب كنيد، سپس كباب‌ها را كف ظرف بچينيد و ظرف را بدون در، داخل مايكروفر قرار دهيد و با حداكثر قدرت، آن را روي 10 دقيقه زمان تنظيم كنيد.
در پايان در صورت تمايل روي كباب‌ها مقداري سس گوجه‌فرنگي و جعفري خردشده بريزيد و همراه پيازچه سرو كنيد.
نكته: اگر كباب‌ها در اين مدت زمان مغز‌پخت نشدند، مدت زمان پخت را كمي افزايش دهيد.


##T
کباب تنبل
##ING
ران مرغ$ سه عدد
پياز $دو عدد
بادنجان$ چهار عدد
گوجه‌فرنگي$ يك عدد
سير $دو حبه
فلفل قلمي$ دو عدد
نمك و فلفل$ به ميزان لازم
##Rec
مرغ را با آب و يك عدد پياز و نمك آب‌پز مي‌‌كنيم. پياز را خرد كرده و تفت مي‌‌دهيم تا كمي طلايي شود. گوشت مرغ را خرد كرده و به پياز مي‌‌افزاييم سير خرد شده، نمك و فلفل را هم اضافه مي‌كنيم. فلفل قلمي‌ها و بادنجان‌‌ها را در فر يا روي اجاق كبابي كرده، ساطوري يا كاملا خرد مي‌كنيم و در ظرف مي‌كشيم و روي آن هم مرغ‌ها را مي‌ريزيم و با گوجه‌فرنگي و فلفل‌دلمه‌اي نگيني شده تزئين مي‌كنيم.


##T
میگو کباب
##ING
ميگو تازه$ 500 گرم
آب ليموترش$ 4 قاشق سوپخوري
روغن زيتون$ 4 قاشق سوپخوري
نمک و فلفل$ قدري
##Rec
ميگوي تازه يا يخ زده را پوست ميكنيم و چند ساعت در سس كه مخلوطي است از كمي آبليمو , نمك , فلفل و روغن زيتون ميخوابانبم بعد بسيخهاي كوچك ميكشيم روي آتش يا در فر كباب مي نمائيم طرز عمل مثل كباب جوجه است , در فر يا حرارت 350 درجه بمدت يك ربع تا 20 دقيقه كافيست ,در صورت طبخ بيشتر ميگو سفت و خشك ميشود.




##T
دلمه کباب ( هلند )
##ING
كلم‌برگ سفيد و قرمز $دو عدد
آب گوشت $دو ليوان
گوشت چرخ‌كرده$ 400 گرم
كره $50 گرم
خرده‌هاي نان ساندويچ$ 80 گرم
پياز سرخ شده$ دو قاشق غذاخوري
نمك و فلفل$ به ميزان لازم
##Rec
كلم‌برگ‌ها را به مدت 10 دقيقه در آب‌جوش و نمك قرار دهيد تا نرم شود. سپس برگ‌ها را به آرامي و با دقت جدا كرده و در آبكش بگذاريد تا آب آن كشيده شود.
گوشت چرخ‌كرده را با پيازداغ تفت دهيد و به آن نمك و فلفل بيفزاييد، در نهايت خرده‌هاي وسط نان ساندويچي را به گوشت‌ چرخ‌كرده اضافه كرده و هم بزنيد و به آن نمك و فلفل بزنيد.
درون هر برگي يك تا دو قاشق گوشت چرخ‌كرده ريخته و به آرامي بپيچيد و در يك سبد فلزي قرار دهيد. سبد را درون قابلمه‌اي بگذاريد و مقدار آب‌گوشت و كره در قابلمه بريزيد و بگذاريد به جوش آيد.
سپس حرارت را كم كنيد و در قابلمه را محكم روي دلمه‌ها قرار دهيد تا باز نشوند دلمه‌ها بعد از نيم‌ساعت كاملا پخته مي‌شوند



##T
جوجه کباب تنوری هندی(پنجاب هند)
##ING
سينه مرغ(پوست كنده بدون استخوان )$ 500 گرم
آب ليمو $1 قاشق سوپخوري
رب تندوري$ 3 قاشق سوپخوري
ماست$ 3 قاشق سوپخوري
سير خرد شده $1 حبه
روغن مايع ذرت$ به ميزان لازم
نمك و فلفل$ به ميزان لازم
پلو دمي (براي سرو) $مقداري
##Rec
اين كباب غذاي سنتي ايالت پنجاب در هند است .سينه هاي مرغ را به قطعات مكعبي 5/2 سانتي متري خرد كني . در يك كاسه بريزيد . آب ليمو , رب تندوري , ماست و سير, نمك و فلفل را به آن اضافه كرده و هم بزنيد سپس روي كاسه را پوشانده و مرغ را به مدت 2 تا 3 ساعت در اين سس بخوابانيد . گريل را روشن نموده , به ترتيب 1 عدد سينه , 1 عدد پياز(مطابق شكل )به سيخ بزنيد . با برس مقداري روغن روي پيازها بماليد . كبابها را روي سيني فر گذاشته و زير گريل به مدت 10 الي 12 دقيقه قرار دهيد. كبابها را بر گردانده تا طرف ديگر آن نيز بپزد . اين كباب را با پلو دمي يا با نان مخصوص هند سرو مي كنند .


##T
تاس کباب دارچيني
##ING
گوشت ران گوسفندي$ 400 گرم
پياز $يك عدد
گوجه‌فرنگي و هویج و سیب زمینی $از هر کدام دو عدد
رب گوجه‌فرنگي$ يك قاشق غذاخوري
دارچين$ يك قاشق چايخوري
آب و روغن و نمک و فلفل$ به ميزان لازم
##Rec
در قابلمه‌اي كمي روغن ريخته و گوشت خردشده را كف آن بچينيد. بعد به ترتيب روي آن پياز، هويج، سيب‌زميني و گوجه‌فرنگي حلقه‌شده را چيده و نمك، فلفل و دارچين اضافه كنيد. رب را با كمي آب مخلوط كرده و روي مواد بريزيد و مجددا آب را تا جايي اضافه كنيد كه روي سطح تاس كباب را بپوشاند. حرارت را روشن كرده و اجازه دهيد تاس كباب 45 دقيقه الي يك ساعت بپزد و جا بيفتد.


##T
جوجه کباب عربی
##ING
سینه ی مرغ خرد کرده$۱ کیلوگرم
پودر زیره ی سیاه$۱ قاشق چای خوری
پورد هل سبز$۱ قاشق چای خوری
فلفل سفید$۱ قاشق چای خوری
نمک $به میزان لازم
ابلیمو$1ق چای خوری
ماست چکیده$ 100گرم
خامه$ 200گرم
پیاز خرد کرده$ 1عدد
فلفل دلمهای خرد کرده$ 1عدد
##Rec
در ظرف مناسبی مرغ را بریزید. ادویه ها را مخلوط کنید و به آن بیفزائید. آبلیمو، ماست، خامه، پیاز و فلفل را هم اضافه کنید و خوب مخلوط نمائید. پس از ۴ ساعت استراحت در یخچال گوشت ها را به سیخ کشیده و روی آتش کباب کنید. می توانید کمی زعفران نیز به این کباب اضافه کنید، اما رنگ اصلی این کباب سفید است.




##T
کباب کوبیده مرغ
##ING
سینه مرغ چرخ شده$ 2 عدد
پیاز رنده شده $1 عدد
تخم مرغ البته زردش$ 1 عدد
پودر زعفران$ کمی
نمک فلفل$كمي
##Rec
سینه مرغ و پیازو زرده و نمک و فلفل به همراه پودر زعفران خوب هم زده و ورز داده سپس نیم ساعت الی 1 ساعت در یخچال بماند سپس کیسه فریزر را باز کرده از وسط و با روغن داخل مشما را چرب کرده سپس کمی از مایه را داخل مشما گذاشته و حالت کباب به آن میدهیم سپس در ماهیتابه سرخ شود. نوش جان




##T
کباب کوبیده یونانی
##ING
گوشت راسته گوساله$ 1000 گرم
فلفل سبز دلمه اي$ 3 عدد
پياز$ 3 عدد
كره$ 100 گرم
فلفل$ قدری
نمک$ قدری
##Rec
گوشت فيله پاک کرده را از طول به طول انگشت ، به يک اندازه ميبريم و بعد آنرا از قطر به دو تا سه قسمت تقسيم مي نمائيم ( بسته بقطر فيله است ) بطور کلي اين کباب بايد تقريبا بقطر 2 انگشت باشد يکي از پيازها را رنده کرده آب آنرا با 2 قاشق روغن زيتون و کمي فلفل مخلوط مي نمائيم و گوشت را چند ساعت در اين سس ميخوابانيم ( در صورت نداشتن فرصت کافيست گوشت را با اين سس مخلوط کنيم بعد گوشت را به ترتيب ايکه يک تکه گوشت يک تکه فلفل و يک تا دو پر پياز بسيخ ميکشيم و روي حرارت ملايم کباب ميکنيم و گاهي روي کباب کمي کره آب کرده م ماليم و در اواخر طبخ کمي نمک به دو طرف سيخها ميپاشيم بهتر است کباب را بسيخ هائيکه دسته هاي قشنگي دارد بکشيم و بعد از آماده شدن با همان سيخ در ديس قرار دهيم و کمي کره روي کبابها بگذاريم .




##T
کال کباب
##ING
سبزي معطر (خالواش، نعناع و گشنيز) ساييده شده$2 تا دو و نيم قاشق سوپ خوري
بادمجان متوسط$ 4 تا 5 عدد
مغز گردو ساييده$ 150 گرم
سير ساييده$ 2 تا 3 حبه
گلپر$ نصف قاشق مرباخوري
آب انار ترش تازه يا آب غوره$ يک ليوان
نمک$ به مقدار لازم
دانه هاي انار ترش و فلفل سبز$ به دلخواه
##Rec
سبزي ها را پاک کرده و خوب شسته و بگذاريد تا آبش خشک شود. بعد با کمي نمک آن را ساييده و خيلي ريز خرد کنيد. بادمجان ها را روي آتش يا در فر کاملاً کباب کنيد و پوست بگيريد و با گوشت کوب آن را له کنيد. سپس بادمجان، مغز گردو، سير و سبزي ها را با هم مخلوط کنيد و آب انار يا آب غوره را کم کم به آن اضافه کنيد، به اندازه اي که خيلي رقيق نشود. اگر نمک آن کم بود نمک و گلپر را به آن اضافه نماييد بعد آن را در ظرفي ريخته و با دانه هاي انار ترش و فلفل سبز تزيين کنيد و اگر ميل داريد که کال کباب کمي مزه ي تند داشته باشد همراه سبزي ها يک دانه فلفل سبز تند اضافه نماييد.


##T
کباب کوبیده
##ING
گوشت سر دست و گردن$ یک کیلو
پیاز رنده شده$ 5- 4 عدد متوسط
جوش شیرین $یک قاشق چایخوری
نمک و فلفل $به مقدار لازم
##Rec
گوشت سر دست و گردن را دو بار چرخ کنید. پیاز را در صافی بریزید و بدون اینکه با دست آن را فشار دهید، آب اضافی آن را بگیرید و کنار بگذارید و این پیازها را با نمک ، فلفل و جوش شیرین به گوشت اضافه کرده و آن را به خوبی مخلوط کنید و مالش دهید. این گوشت را یک ساعت نگهدارید و دوباره آن را کمی چنگ بزنید. بعد دستتان را به آب پیاز آغشته کرده و از گوشت به اندازه یک عدد پرتقال متوسط برداشته، روی سیخ کباب قرار داده و خوب آن را روی سیخ پهن کنید و دو طرف آن را خوب بچسبانید. پس از آماده شدن سیخ ها، آتش فراوانی درست کرده و سیخ ها را روی آتش قرار دهید. بلافاصله سیخ ها را پشت و رو کنید تا کباب ها خودشان را بگیرند و گوشت ها از سیخ نریزند. کباب ها نباید زیاد برشته و خشک شوند. پس از اینکه کباب خودش را گرفت، احتیاج به باد زدن آتش نمی باشد و باید کمی شعله ملایم باشد تا مغز کباب ها بپزند. پس از آماده شدن کباب ها آنها را در دیس کشیده و روی آنها سماق بپاشید و یک لایه نان لواش یا سنگک روی آن قرار داده، سر میز ببرید. در صورت تمایل می توانید چند سیخ گوجه فرنگی هم کباب کرده با این کباب ها سرو کنید. معمولا همراه با این کباب ، مصرف سبزی خوردن به خصوص ریحان و پیاز حلقه شده بسیار مطبوع و مناسب است.


##T
جوجه کباب
##ING
جوجه درشت یا مرغ کوچک$ 2عدد
آبلیمو	$ یک فنجان
روغن زیتون یا روغن مایع$ یک فنجان
فلفل دلمه ای ریز شده$ یک فنجان
زعفران سائیده$  یک قاشق چایخوری
پیاز ریز شده$ یک فنجان
نمک و فلفل$ 	به قدر دلخواه
##Rec
ابتدا جوجه و یا مرغ را پاک کرده و پوست آنها را بر دارید و به قطعات کوچک تقسیم کنید.سپس در کاسه تقریباً بزرگی  آبلیمو، روغن زیتون  یا روغن مایع ، زعفران  سائیده آب کرده ،  نمک  و فلفل ، فلفل دلمه ای خرد شده و پیاز خرد شده را را مخلوط کنید و قطعات مرغ را در این سس قرار دهید و مخلوط کنید. بگذارید چند ساعتی در حالی که روی ظرف کیسه محافظ کشیده اید، در یخچال بماند. بعد آن را به سیخ کشیده و روی آتش ملایم کباب کنید. در صورت تمایل سیخ های کباب را در فر اجاق قرار دهید و در حرارت 350 درجه مدت 25-20 دقیقه کباب کنید.


##T
کباب برگ
##ING
گوشت راسته پاک کرده$ دو کیلو
آب پیاز رنده شده	$ یک فنجان
نمک و فلفل$ 	به قدر دلخواه
##Rec
برای تهیه کباب برگ بهتر است از گوشت  راسته گوساله یا گوسفند استفاده کنیم . گوشت راسته را به اندازه دلخواه و به قطعات یک اندازه می بریم و به قطر نیم سانتیمتر ورقه ورقه کرده، به آنها آب پیاز و کمی فلفل زده و در صورت تمایل می توانیم، کمی روغن زیتون هم به گوشت اضافه کنیم. چند ساعتی صبر می کنیم تا گوشت بماند و ترد شود. بعد گوشت را به سیخ کشیده و با پشت کارد کمی روی گوشت می کوبیم. آن را روی حرارت زغال یا کباب پز اجاق قرار داده و به آن کمی نمک می پاشیم . کباب را پشت و رو می کنیم تا آن طرف کباب هم برشته شود، ولی نباید زیاد خشک شود. پس از آماده شدن کباب آن را در دیس می کشیم و اطراف دیس را با لیموترش، خیارشور و چند حلقه پیاز تزیین می کنیم.
##T


#$&

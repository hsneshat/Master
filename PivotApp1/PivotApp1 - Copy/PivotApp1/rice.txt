##T
پلو قهوه ای با سبزیجات
##ING
سینه مرغ خرد شده$ 400 گرم
استاک مرغ $سه و نیم پیمانه
برنج قهوهای$ سه پیمانه
هویج نگینی خرد شده $دو عدد
کلم بروکلی و گل کلم خرد شده$ هر کدام نصف پیمانه
فلفل دلمهای رنگی خرد شده $یک عدد
ذرت شیرین $1/3 پیمانه
جعفری و گشنیز خرد شده $سه قاشق غذاخوری
نمک، فلفل و روغن زیتون$ به میزان لازم
##Rec
سینه مرغ را خرد کرده و با کمی نمک و روغن تفت دهید. هویج، فلفل دلمهای، ذرت و سپس کلم بروکلی و گل کلم خرد شده را اضافه کنید. در پایان سبزیها را افزوده و برنج را شسته و به سبزیها اضافه کرده و استاک مرغ را نیز بیفزایید و بعد از اتمام آب برنج، آن را به مدت نیم ساعت دم کرده، سپس سرو کنید.


##T
پلو شوشتری
##ING
برنج                        $                 یک کیلو گرم
فیله ‌مرغ                  $                نیم کیلو گرم
لوبیا چشم ‌بلبلی پخته شده   $  دو لیوان
شوید تازه                         $       دو لیوان
پیاز سرخ شده                $        یک عدد
زعفران                            $       یک قاشق چای خوری
ادویه، نمک و فلفل         $        به میزان لازم
##Rec
ابتدا برنج را خیس و آبکش کرده و کنار بگذارید. سپس یک عدد پیاز سرخ شده را با فیله‌ ی مرغ تکه ‌تکه شده تفت دهید و زعفران را به آن اضافه کنید و با ادویه ‌ها و یک استکان آب بگذارید تا جایی بپزد که آب آن بخار شود. بعد شوید خرد شده را به آن اضافه کنید و لوبیای چشم‌ بلبلی پخته شده را هم به آن بیفزایید و لا به‌ لای برنج آبکش شده ریخته و دم کنید. پس از 45 دقیقه این غذا آماده است.  


##T
قیمه نثار قزوین
##ING
گوشت مغز ران گوسفندی           $            500 گرم
برنج                                     $                   6 پیمانه
زرشک                                    $                2 قاشق غذاخوری
شکر                                   $                   1 قاشق‏ غذاخوری
پیاز داغ                               $                    2 قاشق‏ غذاخوری
رب گوجه ‏فرنگی                $                     1 قاشق‏ غذاخوری
خلال پرتقال شیرین شده      $                  1 قاشق‏ غذاخوری
خلال بادام                         $                     1 قاشق ‏غذاخوری
خلال پسته                      $                      1 قاشق‏ غذاخوری
گلاب                            $                         1 قاشق‏ غذاخوری
 دارچین، هل، زیره                      $          1 قاشق‏ غذاخوری
کره                                    $                  100 گرم
زعفران آب گرفته غلیظ             $           1 قاشق‏ غذاخوری
نمک، فلفل، زردچوبه                 $           به میزان لازم
##Rec
رنج را از قبل خیس کرده و دم کنید. گوشت را به صورت قیمه ‏ای خرد کنید و با پیاز داغ، رب گوجه فرنگی، فلفل سیاه، زردچوبه و کمی روغن تفت دهید. مواد فوق را با 2 پیمانه آب روی حرارت قرار دهید و حدود یک ساعت بعد، نیمی از خلال بادام خیس خورده را به گوشت اضافه کنید تا گوشت کاملاً مغز پخت شود. بقیه ی خلال بادام خیس خورده را در کمی کره تفت دهید. خلال پسته را نیز در گلاب خیس کنید، سپس در کمی کره تفت دهید. زرشک شسته و خیس خورده را با کمی کره تفت دهید شکر را روی آن بریزید و شعله را خاموش کنید. یک پیمانه از برنج را که دم کشیده است با زعفران ترکیب نموده و برنج زعفرانی را آماده کنید. تزیین: برنج گرم را داخل قالب میان تهی، مخصوص ژله بریزید و با قاشق خوب فشار دهید تا برنج به فرم قالب در آید. سپس آن را در دیس برگردانید. در قسمت میان تهی، قیمه پخته به همراه خلال بادام را بریزید و طبق تصویر روی آن را با نوارهای برنج زعفرانی، زرشک، خلال پسته، خلال بادام و خلال پرتقال شیرین شده تزیین کنید. روی همه ی مواد آماده شده از ادویه ذکر شده بپاشید و از طعم و ظاهر خوب آن لذت ببرید.


##T
میگو پلو با نخود فرنگی
##ING
برنج$500 گرم
نخود فرنگی پخته$250 گرم
میگوی تمیز شده$200 گرم
پیاز متوسط$2 عدد
نمک،فلفل و ادویه$به دلخواه
گوجه فرنگی$2 تا 3 عدد
زعفران$به میزان لازم
روغن مایع$به میزان لازم
کره$25 گرم
##Rec
پیاز را خلال کنید و در ماهیتابه ای با کمی روغن مایع مخصوص سرخ کردنی سرخ کنید. گوجه فرنگی های نگینی خرد شده را نیز اضافه کنید و بعد نخودسبز پخته،نمک،فلفل و ادویه را بیفزایید و میگوهای تمیز شده را اضافه کنید. مخلوط را بعد از 5 دقیقه از روی حرارت برداشته و کره و زعفران آبکرده را بیفزایید.برنج را آبکش کرده و لابلای برنج آبکش شده از مخلوطی که آماده کرده اید بریزید و بگذارید دم بکشد. بعد از دم کشیدن در ظرف مخصوص بکشید و روی آن را با پیاز سرخ کرده و گوجه فرنگی نگینی شده تزئین کنید


##T
نخودپلو با كشمش پلويي
##ING
برنج آبكششده$ سه پيمانه
نخود و کشمش$ از هر کدام يك پيمانه
رب انار ترش$ دو قاشق غذاخوري
مرغ يا گوشت$ 300 گرم
پياز متوسط$ دو عدد
نمك، فلفل و ادويه $به ميزان لازم
##Rec
نخودها را از شب قبل خيس كنيد تا نرم شوند و بعد آنها را بپزيد. پيازها را نگيني خرد كرده درون تابه ريخته تا كمي سبك شود سپس تكههاي مرغ يا گوشت را اضافه كرده تا تفت بخورند و بعد نمك و ادويه زده و نصف استكان آب گوشت افزوده تا خوب پخته شوند. وقتي آب گوشت خشك شد نخودها و كشمشها را اضافه كرده و بعد رب انار را افزوده و خوب مخلوط كنيد تا به خورد مواد برود در پايان مواد را لابهلاي برنج ريخته و برنج را دم كنيد.




##T
هاوایی پلو
##ING
برنج $سه پيمانه
سبزي‌پلو ( تره، جعفري، گشنيز و سبزي سير)$ نيم کيلو
شويد خشك يا تازه $سه قاشق غذاخوري
ميگو يا فيله ماهي $100 گرم
كشمش پلويي$ 100 گرم
روغن $به مقدار لازم
زعفران، زردچوبه، نمك، فلفل، ادويه كاري و تخم گشنيز$ به ميزان لازم
سير $دو تا سه حبه
##Rec
ابتدا تمام مواد را به جز برنج با هم تفت مي‌دهيم سپس از روي حرارت برمي‌داريم برنج آبكش كرده را كمي زنده‌تر برداشته، مواد را لا‌به‌لاي آن قرار مي‌دهيم. اگر شويد خشك بود در اين زمان لا‌به‌لاي برنج اضافه مي‌كنيم و مي‌گذاريم كه پلو دم بكشد.




##T
لوبیا پلو
##ING
برنج$ 3 پيمانه 
لوبيا سبز خرد شده $ 100 گرم 
مخلوط گوشت چرخ كرده و سويا$ 100 گرم 
پياز$ يك عدد
گوجه فرنگي$ 4-5 عدد
قارچ$ در صورت تمايل 4-5 عدد خلال شده 
زرد چوبه و نمك $ به مقدار لازم 
زعفران دم كرده$ به مقدار لازم 
مخلوط دارچين و ادويه پلويي$به مقدار لازم
##Rec
 برنج را از چند ساعت قبل در مقداري آب سرد و نمك خيس كنيد . ( آب سرد براي بالا بردن مقاوت برنج است كه هنگام پخت نشكند ولي اگر زمان كافي نداريد در مقداري آب ولرم برنج را خيس كنيد )  سويا را خيس كنيد و بعد با يك عدد پياز و گوشت چرخ كرده خوب ميكس كنيد تا يك دست شود .  در تابه اي مقدار كمي روغن بريزيد و مخلوط سويا و گوشت چرخ كرده را با كمي زرد چوبه ( يك قاشق چايخوري ) در آن كمي سرخ كنيد تا آب آن كشيده شود . گوجه فرنگي ها را خوب ميكس كنيد ( يا ريز رنده كنيد ) و نيمي از آنها را به مواد بيفزايئد .  ( استفاده از گوجه ميكس شده به خاطر استفاده كمتر از روغن است ولي در صورت تمايل ميتوانيد به جاي گوجه ميكس شده از رب گوجه استفاده كنيد و روغن بيشتري بريزيد )  وقتي گوجه خوب به خورد مواد رفت لوبيا سبز را به مواد اضافه كنيد و هم بزنيد .  در صورت تمايل به استفاده از قارچ در اين غذا ، در اين مرحله قارچ را در ظرف ديگري با حرارت زياد سرخ كنيد و به مواد بيفزائيد .  مواد را خوب با هم مخلوط كنيد و باقيمانده گوجه هاي ميكس شده را در تابه بريزيد و اجازه دهيد مايه لوبياپلو خوب پخته شود . ( حدود 30 دقيقه ) و در آخر نمك و ادويه غذا را اندازه كنيد . دقت كنيد كه وقتي مواد خوب پخته شد بايد آب آن هم كامل كشيده شده باشد تا برنج را خمير نكند .  در يك قابلمه مناسب آب جوش بياوريد و برنج را در آن بريزيد و بعد از زمان لازم ، برنج را آبكش كنيد .  كف قابلمه را به دلخواه نان لواش يا سيب زميني بچينيد ( براي ته ديگ ) و برنج را به صورت زير دم كنيد :  روي ته ديگ را يك لايه برنج بريزيد بعد يك لايه از مايه لوبيا پلوو مقدار خيلي كم مخلوط دارچين و ادويه پلويي ، دوباره يك لايه برنج بريزيد و يك لايه از مايه و كمي مخلوط دارچين و ادويه پلويي تا مواد تمام شود . دقت كنيد كه لايه آخر برنج باشد تا مواد خشك نشوند و روي برنج را كمي از مخلوط دارچين و ادويه بريزد و در آخر حدود نصف استكان زعفران دم كرده را روي كل مواد بريزيد . بعد كمي آب – روغن داغ روي آن بريزيد و دم كني را روي قابلمه قرار دهيد و اجازه دهيد تا حداقل يك ساعت دم بكشد . و بعد در ظرف مناسب سرو كنيد






 ##T
کباب لاپلو
##ING
پياز $1 عدد درشت
گوشت چرخ کرده $ 300 گرم ( مخلوط گوساله و گوسفند )
نمک ، فلفل و زردچوبه $به ميزان لازم
برنج مرغوب$ 3 پيمانه
روغن مايع $3 قاشق غذاخوري
کره و سماق ( در صورت تمايل )$ به ميزان لازم
##Rec
پياز را پوست کنده و با رنده ريز کرده ، کمي آب آن را گرفته و با گوشت ، نمک ، فلفل و زردچوبه مخلوط کنيد . برنج را شسته و همراه نمک خيس کنيد . در يک قابلمه که گنجايش برنج را داشته باشد به طوري که سطح قابلمه بزرگتر و ارتفاع آن کوتاه تر باشد برنج را بجوشانيد و در آبکش بريزيد . 2 ليوان آب گرم را همراه روغن روي برنج آبکشي شده بدهيد .
برنج را کف قابلمه ريخته و رويش را چند تکه گوشت که مانند کباب تابه اي که با دست درست کرده ايد گذاشته و برنج و گوشت را لايه لايه بچينيد . تا جايي که مواد به اتمام برسد .
برنج را دم کنيد و توجه داشته باشيد که زمان دم کشيدن کمي طولاني تر است . پلو را در ظرف مناسبي سرو کنيد و روي آن را کره بگذاريد .






##T
پلوي چيني با مرغ
##ING
برنج $دو پيمانه
سينه مرغ$ نصف عدد
هويج و تخم مرغ $از هر کدام دو عدد
زنجبيل رنده‌شده$ يك قاشق غذاخوري
سويا سس$ 1/4 پيمانه
پيازچه$ چهار عدد
روغن مايع$ به ميزان لازم
##Rec
برنج را به صورت كته يا آبكش مي‌پزيم. تخم‌مرغ‌ها را با چنگال زده و به صورت خاگينه در مي‌آوريم. مرغ را به قطعات مكعبي دو سانتي‌متر خرد كرده، در تابه ريخته و روي حرارت گذاشته تا بخارپز شود، سپس كمي روغن اضافه كرده همراه با زنجبيل كمي تفت مي‌دهيم.
خاگينه را به شكل مربع‌هاي كوچك برش داده به مواد مي‌افزاييم. هويج را رنده كرده كمي تفت مي‌دهيم و همراه برنج و سويا سس به مرغ و تكه‌هاي خاگينه اضافه مي‌كنيم و از روي حرارت بر مي‌داريم. پيازچه‌ها را در قطعه‌هاي يك سانتي‌متري خرد مي‌كنيم و به برنج اضافه كرده و در ظرف مورد نظر مي‌كشيم.







##T
ارمنی پلو با بال مرغ
##ING
بال مرغ$6 عدد
برنج$2 پيمانه
نمك و فلفل$به ميزان لازم
روغن$به مقدار لازم
زعفران آبكرده$مقداري
##Rec
آب تو قابلمه بريزيد تا جوش بياد وقتي كه آب بجوش اومد, برنج رو كه از قبل خيس كردين بريزين تو قابلمه, كمي نمك بزنين و بذارين جوش بخورهوقبل از اينكه برنج له بشه آبكش كنيد.
حالا ته قابلمه يه مقدار آب , روغن و زعفران آبكرده بريزيد, بالهاي مرغ رو كف قابلمه بچينيدو بهش نمك و فلفل بزنين و برنج رو روي مرغها بريزيد.در قابلمه رو بذارين و شعله گازو زياد كنيد.
بقيه زعفران آبكرده رو روي برنج بريزين(مزه اين غذا فقط زعفرانه) و بعد از چند دقيقه شعله گازو كم كنيد تا مرغها بپزن و برنج هم دم بكشه.سر آخر دوباره شعله برنج رو كمي زياد كنين تا ته د يگ طلايي بشه.








##T
پلو افغاني
##ING
گوشت گوسفندي با استخوان$ نيم كيلوگرم
برنج $يك كيلوگرم
كشمش$ در صورت تمايل يك پيمانه
پياز سرخ‌شده$ دو عدد
هويج خلال‌ و پخته شده$ يك پيمانه
خلال پرتقال پخته شده$ نصف پيمانه
خلال بادام و پسته$ نصف پيمانه
دارچين$ يك قاشق غذاخوري
نمك، فلفل، زردچوبه و روغن$ به ميزان لازم
##Rec
برنج را خيس كرده و آبكش مي‌‌كنيم سپس خلال هويج، پرتقال، پسته و بادام را با هم مخلوط مي‌‌كنيم. گوشت را با نمك و زردچوبه مي‌‌پزيم بعد به همراه پياز سرخ شده، دارچين و فلفل به مواد بالا اضافه مي‌‌كنيم. برنج آبكش شده را در قابلمه ريخته لابه‌لاي آن از مواد گوشت قرار مي‌‌دهيم و روي آن روغن ريخته و دم مي‌‌كنيم.
نكته : اين برنج كمي شيرين است و اگر دوست داشته باشيد مي‌‌توانيد يك پيمانه كشمش پلويي را هم تفت داده و روي برنج با زعفران تزئين كنيد.









##T
سبزی پلو
##ING
برنج $ نيم کيلو 
سبزی پلو (تره، جعفری، شبت، گيشنيز، کمي شنبليله( $يک کيلو 
روغن$100 گرم
زعفران سائيده $ يک قاشق مرباخوری 
##Rec
طرز تهيه:برنج را قبلا" خيس مينمايم سبزی را خوب تميز کنيد و بشويد داخل آبکش ريخته تا آب آن کاملا" گرفته شد سبزی را خوب خرد کنيد برنج را مثل پلو ساده آبکش کنيد ولي کمي دان تر برداريد ته ديگ را يکي دو قاشق روغن و يک استکان آب بريزيد برنج داخل آبکش را کم کم در ديگ بريزيد و سبزی خرد کرده را بتدريج لای برنج بپاشيد يکي دو قاشق روغن، يک استکان آب و زعفران سائيده حل شده را روی برنج بدهيد و آنرا روی آتش ملايم دم کنيد








##T
رشته پلو با گوشت گوسفند
##ING
برنج $400 گرم
گوشت $500 گرم
رشته پلويي$ 150 گرم
پياز$ دو عدد
رب‌گوجه‌فرنگي$ يك قاشق سوپخوري
زعفران آب‌كرده $يك قاشق سوپخوري
روغن$ 150 گرم
زردچوبه، فلفل، دارچين و نمك$ به ميزان لازم
##Rec
برنج را يك ساعت قبل خيس كرده و آن را داخل ظرف آب‌جوشي كه روي حرارت قرار دارد مي‌ريزيم. قبل از آبكش كردن رشته‌ها را نيز به آن اضافه مي‌كنيم تا كمي جوش بخورد. سپس مخلوط برنج و رشته را داخل آبكش مي‌ريزيم و پس از آبكش كردن آن را دم مي‌كنيم.
گوشت را با پياز سرخ كرده، رب گوجه‌فرنگي و ادويه را به آن اضافه مي‌كنيم و روي حرارت ملايم مي‌گذاريم تا پخته شود. پس از اين‌كه گوشت پخت و برنج هم دم كشيد، گوشت را روي ديس كشيده و برنج را روي آن مي‌ريزيم. براي تزئين مقداري برنج زعفراني شده روي برنج مي‌ريزيم.









##T
مـرصع ‌پلــو
##ING
برنج $ يك كيلو
مرغ$ يك عدد
كشمش پلويي$ 100 گرم
زرشك$150 گرم
خلال‌پسته$100 گرم
خلال بادام$100 گرم
روغن$150 گرم
خلال پرتقال$دو پيمانه
پياز$دو عدد
زعفران ساييده$ به ميزان لازم
فلفل$به ميزان لازم
نمك$ به ميزان لازم
##Rec
مرغ را با پياز و نمك مي‌پزيم. گوشت مرغ را از استخوان جدا كرده و به اندازه‌هاي متوسط خرد مي‌كنيم. برنج را آبكش كرده سپس در ‌قابلمه، كمي آب و روغن مي‌ريزيم. نصف برنج را در قابلمه ريخته و مقداري مرغ خرد شده را روي آن مي‌ريزيم. بقيه برنج را در قابلمه ريخته، خلال بادام و پرتقال را لايه‌لايه روي برنج قرار داده و صبر مي‌كنيم تا دم بكشد. زرشك و كشمش را با كمي شكر در روغن سرخ مي‌كنيم. خلال پرتقال را دوباره جوشانده و آب آن را عوض مي‌كنيم.
آب مرغ را مي‌جوشانيم تا غليظ شود. هنگام كشيدن برنج، دو يا سه كفگير از روي برنج برداشته و با مقداري زعفران مخلوط مي‌كنيم. مقداري خلال بادام، پرتقال و پسته را با كشمش و زرشك سرخ كرده، با مخلوط زعفراني هم مي‌زنيم.







##T
لوبيا پلو با فيله مرغ
##ING
لوبيا سبز $نيم كيلوگرم
برنج$ يك كيلوگرم
فيله مرغ $پنج عدد
پياز$ يك عدد
زعفران$ يك قاشق چايخوري
روغن‌، نمك و فلفل $به ميزان لازم
ادويه$ در صورت تمايل
##Rec
ابتدا لوبياسبز را خلال كرده و به همراه پياز، تفت مي‌دهيم. سپس فيله‌مرغ را به آنها اضافه كرده، بعد با دوليوان آب مي‌گذاريم بپزد تا آب آن كشيده شود. آن‌گاه، برنج را كه از قبل خيس كرده‌ايم، آبكش كرده و كنار مي‌گذاريم. وقتي، مخلوط لوبيا و مرغ كاملا پخت، يك قاشق چاي‌خوري زعفران به آن اضافه كرده و هم بزنيد تا با حرارت متوسط به خورد مواد برود، آن‌گاه، در صورت تمايل، مقداري نمك و ادويه به مواد بزنيد، و آن‌ها را لابه‌لاي برنج ريخته، دم كنيد. پس از 45 دقيقه غذا آماده است. در ضمن مي‌توانيد مقداري گوشت، كنار گذاشته و براي تزئين ديس برنج به كار ببريد.




##T
رشته پلو قيصي (آذربايجان)
##ING
برنج                               $    2 پيمانه
رشته پلويي                 $      1 پيمانه
برگه زرد آلو                   $      100 گرم
قيصي                          $      100 گرم
کره                              $      100 گرم
زعفران دم کرده      $           1 قاشق غذا خوري
نمک، فلفل، زردچوبه       $    به ميزان لازم
پياز داغ                 $             2 قاشق غذا خوري
دارچين                $              1 قاشق چاي خوري
شکر                   $              1 قاشق غذا خوري
##Rec
برنج را که از 3 ساعت قبل با نمک خيس کرده‏ ايد، در آب جوش بريزيد؛ در حد آبکش شدن که رسيد، رشته پلويي را اضافه کنيد. چند جوش که زد آن را آبکش نماييد.برگه زرد‏آلو و قيصي را حدود نيم ساعت در آب گرم خيس کنيد بعد آن را شسته و با کره داغ شده در ظرفي بريزيد.روي آن را پياز داغ، شکر، زردچوبه و فلفل بريزيد و کمي تفت دهيد. زعفران را نيز اضافه کنيد.کف قابلمه را از مواد ته ديگ مورد علاقه ‏تان قرار دهيد، کمي برنج آبکش شده روي آن بريزيد و سپس از مواد لا به لاي برنج بريزيد و اجازه دهيد تا برنج دم بکشد.


##T
آلبالو پلو با مرغ
##ING
برنج $4 لیوان 
  آلبالو $500 گرم 
   شکر$ 250 گرم  
     مرغ$ 1 عدد  
	  پیاز $1 عدد 
	   روغن و زعفران $ به مقدار لازم
##Rec
برنج را قبل از پخت به مدت 30 دقیقه در مقداری اب و نمک خیس دهید ، برنج را با چند لیوان اب و مقداری نمک داخل قابلمه بریزید و روی حرارت قرار دهید تا بجوشد سپس با اب ولرم آبکشی کنید ( زمانی برنج را ابکشی کنید که  وقتی دانه برنج را میان دو انگشت میفشارید اطراف برنج نرم و مغز ان کمی خام باشد ).
هسته آلبالوها را بگیرید و البالوها را داخل قابلمه بریزید و روی حرارت متوسط قرار دهید ، شکر را روی آلبالوها بریزید و اجازه دهید 10 دقیقه باهم بجوشند سپس از روی حرارت بردارید تا رنگ البالوها تیره نشود ، آلبالوهای پخته را از صافی رد کنید سپس شربت آن را مجدد روی حرارت بگذارید  تا بجوشد و کمی غلیظ شود.
 مرغ ها را با مقداری آب ، چند قاشق روغن ، پیاز ، نمک و فلفل داخل قابلمه  بریزید و روی حرارت قرار دهید تا بپزد و اب مرغ تمام شود.
 ته دیگ مقداری روغن بریزید و مقداری نان لواش ته قابلمه بچینید ، برنج ابکش شده و آلبالوهای پخته را لایه لایه روی هم بریزید ، حرارت را زیاد کنید تا برنج  شروع به بخار کردن کند سپس دم کنی را بگذارید و حرارت را کم کنید و اجازه دهید برنج دم بکشد ، در اواسط پخت برنج1 لیوان اب آلبالو را روی برنج بدهید.
 برای سرو البالو پلو را در ظرف بکشید و روی آن را با مرغ و آلبالویی که برای تزئین کنارگذاشته بودید و برنج زعفرانی تزئین کنید.
 نکته ها : یک کاسه کوچک از آلبالو ها را کناری بگذارید تا در زمان سرو غذا روی برنج را با ان تزئین کنید ، برای برنج زعفرانی  مقداری برنج سفید را با کمی زعفران دم شده و مقداری کره مخلوط کنید.


##T
عدس پلو
##ING
عدس $2 پیمانه پلوپز
برنج$ 3 پیمانه پلوپز
پیاز$ دوعدد ریز شده و سرخ شده
گوشت چرخ کرده$ 250 گرم
کشمش $به میزان لازم که من یک پیمانه درست کردم
کره$ به مفدار لازم
##Rec
برنج را شسته با مقداری نمک وآب خیس میکنیم
عدس را هم پاک کرده وشسته و میگذاریم خوب بپزد. بعد ازاینکه عدس خوب پخت(نه اینکه له بشه) آنها را در آبکش ریخته و کناری میگذاریم.
پیاز ها را ریز خرد میکنیم و با مقداری روغن سرخ میکنیم. همینکه پیازها سبک شد. گوشت چرخ کرده را هم به پیاز اضافه میکنیم تا گوشت هم خوب تفت بخوره نه اینکه بسوزه.
بعد از خیساندن برنج که مدت آن یک تا دوساعت است یک قابلمه را آب کرده و روی شعله گاز گذاشته تا بجوش بیاد وقتی آب جوشید برنج خیس کرده را آب اضافی اش را دور ریخته و برنج را در آبجوش بریزید تا برنج خوب مغز پخت بشه. وقتی موقع آبکش کردن برنج شد عدس پخته آب گرفته را به برنج اضافه کرده یک هم بزنید وبرنج وعدس را آبکش کنید.
مقدار 2 قاشق روغن در قابلمه ریخته نصف از آب روغن بجوش آمده را در کاسه ماست خوری ریخته برای روی برنج نصفی را هم در ته ظرف سپس برنج وعدس آبکش شده را درون قابلمه ریخته و بعد آب روغن را روی برنج ریخته ودرب ظرف رابسته تا بخار پلو بالا آمد دمکنی بگذارید و زیر برنج را کم کنید. به مدت 20 تا 30 دقیقه بعد از بخار دادن پلو میگذاریم پلو و عدس دم بکشه.
در ظرفی مقداری کره آب میکنیم کشمش های شسته شده و آب گرفته شده را درون کره کمی تفت میدهیم و میگذاریم کنار.
در صورت تمایل اگر دوست داشتید چند تا هم خرما هسته گرفته را هم بغل کشمش ها تفت داده وکنار میگذاریم.
بعد از دم کشیدن برنج اگر گوشت و پیاز سرخ شده مان سرد شده بود گرم میکنیم وقتی برنج را کشیدیم روی پلو عدس تزئین میکنیم مقداری هم پلو و زعفران حل میکنیم یک راه پلو زعفرون یک راه گوشت وپیاز و یک راه هم کشمش و خرما تزئین کنید و با سالاد کاهو یا شیرازی نوش جان کنید.

#$&

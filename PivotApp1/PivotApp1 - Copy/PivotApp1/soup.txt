##T
آش شلغم
##ING
شلغم متوسط$ سه الي چهار عدد
پياز داغ $ به مقدار دلخواه
عدس پخته شده$ نصف پيمانه
برنج خشك $دو الي سه قاشق غذاخوري
سبزي خورد شده  ( شويد ، تره ،جعفري ، گشنيز ) $مقداري
نمك و فلفل و زرچوبه$ به مقدار لازم
آب گوشت$  دولیوان
##Rec
برنج را حدود نيم ساعت با مقداري آب ميگزاريم تا كاملا دانه آن برود ( اگر از خورده برنج استفاده شود زودتر دانه آن ميرود و آش زيبا تر ميشود ) سپس عدس پخته و سبزي ها و ادويه ها و آب گوشت را اضافه كرده و ميگزاريم تا جا بيفتد سپس شلغم ها را نگيني كرده همراهبا پياز داغ درون آن ريخته و مجدد ميگزاريم تا هم شلغمها بپزد و هم آش جا بيفتد . مانند بقي آشها هر چه قدر پياز داغ آن بيشتر باشد خوشمزه تر است .
##T
آش ماست
##ING
گوشت گردن يا سردست، ترجيحا گردن$300 تا 400 گرم
نخود لپه$50 گرم
برنج آش$70 گرم
پياز$1 عدد
نعناع خشک$1 قاشق سوپ خوري
شيويد خشک$1 قاشق سوپ خوري
ماست ترش$1 ليتر
نمک$1 تا 2 تا قاشق چاي خوري
فلفل$1 تا 2 تا قاشق چاي خوري
آب سرد$3 تا 4 ليوان
##Rec
گوشت را همراه با پياز بپزيد و بعد از اتمام آنرا بکوبيد، اگر امکان کوبيدن آنرا نداريد با ميکسر آشپزخانه خورد کنيد.
لپه را هم با آب باقي مانده آب گوشت بپزيد، سعي کنيد خوب پخته شود ولي له نشود و دانه ها سالم باشند، به همين منظور است که من لپه را جداگانه مي پزم تا مطمئن شوم له نشود.
حالا برنج را هم بپزيد به صورتي که دانه هاي آن له شود آخرهاي طبخ برنج، شويد و نعناي خشک را هم به آن بيفزايد. وقتي طبخ برنج هم پايان يافت همه مواد را با هم در قابلمه بريزيد بگذاريد چند دقيقه بصورت بسيار ملايم جوش بخورد تا وقتي که آب آن تمام شود.
وقتي آب آن تمام شد، مواد را بگذاريد کاملا سرد شود بعد با ماست مخلوط کنيد، نمک بزنيد و مزه کنيد. مقدار ماست را خودتان تصميم بگيريد، بعضي ماست را بيشتر مي کنند بعضي کمتر، مخصوصا سعي کنيد ماست ترش تهيه کنيد. اگر ماست ترش نداشتيد آنرا شب قبل، از يخچال خارج کنيد و هم بزنيد بگذاريد تا روز بعد. با اين کار ماست کمي ترش تر خواهد شد. در خاتمه آش ماست را در کاسه هاي مورد نظر بريزيد و با مقداري فلفل روي آنرا تزئين کنيد.
*اين مقدار آش ماست بسيار زياد است، من معمولا مقداري از آنرا بدون مخلوط کردن با ماست در فريزر نگهداري مي کنم و هر وقت نياز داشتم چند ساعت قبل از فريزر خارج مي کنم وقتي يخ آن آب شد با ماست مخلوط مي کنم.
##T
آش رشته
##ING
سبزي آش ( تره، جعفري، گشنيز، اسفناج يا برگ چغندر)$ يك كيلوگرم
رشته آش$ نصف بسته
عدس$ يك و نيم پيمانه
لوبيا چيتي و نخود $از هر کدام يك پيمانه
پياز داغ $چهار عدد
زردچوبه$ يك قاشق مرباخوري
كشك، نعنا و روغن و نمک$ به ميزان لازم
##Rec
پياز را با روغن سرخ كرده تا طلايي شود نيمي از آن را براي تزئين كنار گذاشته، نيم ديگر را در قابلمه ريخته و زردچوبه زده، تفت دهيد يك و نيم ليتر آب به آن اضافه كرده وقتي جوش آمد سبزي خردشده را افزوده تا 10 دقيقه بپزد. رشته و نمك را به آن اضافه كنيد. حبوبات را از شب قبل خيس كرده و بگذاريد كاملا بپزد بعد از اين‌كه رشته پخته شد حبوبات پخته را به آش اضافه كنيد اگر مي‌خواهيد لعاب آش بيشتر باشد دو قاشق آرد را با آب سرد حل كرده و در آخر به آش اضافه كنيد تا كمي بجوشد. سپس با نعنا و پيازداغ و كشك روي آن را تزئين كنيد.
##T
آش عباسعلي كرمانشاهي
##ING
لوبيا سفيد و جو و برنج نیم دانه$ از هر کدام دو پيمانه
گندم پوست‌گرفته و نخود $از هر کدام يك پيمانه
عدس$ سه پيمانه
پياز $يك عدد
پياز داغ$ يك و نيم پيمانه
روغن كرمانشاهي$ نصف پيمانه
نمك، فلفل و دارچين$ به ميزان لازم
گوشت مغز ران گوساله يا سر دست گوسفند$يك كيلوگرم
##Rec
گوشت و پياز را به همراه هشت پيمانه آب بپزيد. حبوبات و غلات را هم جدا جدا پخته، وقتي گوشت پخته شد آن را با مقداري از حبوبات كوبيده سپس همه مواد را با هم مخلوط كرده به همراه نمك و فلفل روي حرارت به مدت نيم ساعت هم زده تا آش جا بيفتد. بعد در ظرف مورد نظر كشيده، روغن را داغ كرده روي آش بريزيد و با دارچين و پياز داغ تزئين كنيد.
##T
آش دوغی
##ING
رشته آشی$ 300 گرم ( معادل با 3 مشت )
دوغ$یک لیتر
عدس$ 250 گرم
سبزی آش خرد شده یا اسفناج خرد شده$ 400 گرم
زردچوبه و نعناع خشک $ برای تهیه نعناع داغ
##Rec
عدس را میگذاریم بپزد وقتی کمی پخته شد سبزی آش یا اسفناج رو اضافه میکنیم و میگذاریم همراه با عدس بپزد تا آبش کشیده شود , در قابلمه ای دیگر آب میگذاریم بجوشد بعد از این که جوشید رشته آشی رو اضافه میکنیم و میگذاریم بپزد وقتی پخت آن را آبکش میکنیم و میگذاریم سرد شود , در ظرف گودی رشته آش و مخلوط عدس و سبزی را میریزیم بعد از اینکه کمی سرد شد دوغ را اضافه میکنیم و برای تزئین از نعناع داغ استفاده میکنیم .
##T
آش ریحان
##ING
پياز $ 2 عدد
روغن$ 2 قاشق سوپخوري
زردچوبه$ 1 قاشق چايخوري
عدس پخته$ يک چهارم پيمانه
لپه پخته $ يک چهارم پيمانه
آب مرغ$ 1 ليتر
سبزي آش$ نيم کيلو
ريحان$ 250 گرم
گوجه فرنگي$ 2 عدد
رب گوجه فرنگي$ 1 قاشق سوپخوري
رشته آشي$ نصف پيمانه
نمک و فلفل$ به مقدار کافي
##Rec
پياز را خلال کرده با روغن کمي تفت دهيد . سپس زردچوبه ، عدس و لپه خيسانده شده و پخته شده را بيفزاييد . آنگاه آب مرغ را افزوده و بگذاريد تا عدس و لپه خوب بپزد . سبزي آش ، ريحان و گوجه فرنگي خرد شده و رب را افزوده و وقتي همه مواد پخته شد ، رشته آش را اضافه کنيد و بگذاريد تا ريز ري بجوشد تا حدي که آش جا بيفتد .
##T
آش گندم
##ING
سبزي آش$دو كيلوگرم
نخود و لوبيا چيتي -$ يك كيلوگرم
گندم پوست كنده$750 گرم
پياز سرخ كرده$پنج قاشق سوپخوري
سير سرخ كرده$دو قاشق سوپخوري
نعنا خشك$يك قاشق غذاخوري
كشك$به مقدار لازم
نمك، فلفل و زردچوبه$ به ميزان لازم
##Rec
ابتدا حبوبات را كه از روز قبل خيس كرده‌ايم با گندم مي‌گذاريم كاملا بپزد، سپس سبزي، پياز و سير سرخ كرده را به آن اضافه مي‌كنيم (در هنگام سرخ كردن پياز، زردچوبه و فلفل را اضافه مي‌كنيم تا با پياز تفت بخورد) حرارت گاز را تنظيم كرده و مي‌گذاريم آش كاملا جا بيفتد، سپس آن را در ظرف كشيده، با كشك، پياز، سير و نعنا داغ تزئين كرده و سرو مي‌كنيم.
##T
آش دوغ اردبیل
##ING
نخود$1/5 پیمانه
سبزی (تره ، جعفری و شوید)$700 گرم
برنج $ نصف پیمانه
بلغور$2 پيمانه
دوغ تازه ترش$ 2 لیتر
نمک، فلفل سیاه و قرمز$به مقدار لازم
کره$ 50 گرم
آرد $1 قاشق سوپ خوری
تخم مرغ 1$ عدد
##Rec
نخود را از شب قبل خیس کنید.
ابتدا نخود ، برنج و بلغور را جداگانه بپزید.
در ظرف مورد نظر آرد و تخم مرغ و کره آب شده را همراه نمک و فلفل خوب مخلوط کنید سپس دوغ را اضافه کرده هم زده بگذارید تا بجوشد سپس سبزی را اضافه کرده بگذارید نیم پز شود سپس نخود،برنج و بلغور پخته شده را اضافه کرده بگذارید تا آش حسابی جا افتاده و همه مواد بپزد.
میتوانید برای تزئین از سیرداغ نیز استفاده کنید.

##T
آش دندونی
##ING
گندم پوست كنده $1 ليوان
نخود$1 ليوان
لوبيا سفيد$1 ليوان
عدس $1 ليوان
ماش $1 ليوان
پياز داغ$2 قاشق غذاخوري
آب گوشت$به مقدار لازم
نمك$به مقدار لازم
##Rec
تمام حبوبات را چند ساعتي خيس مي كنيم تا كمي نرم شوند و نفخ آنها گرفته شود.
سپس تمام حبوبات را به همراه گندم در قابلمه ريخته و مي گذاريم بپزد.
پس از اينكه حبوبات كمي نرم شد، آب گوشت را اضافه كرده و مي گذاريم تا حبوبات بپزد و خوب لعاب بياندازد.
بايد مرتب هم بزنيم تا آش ته نگيرد و گندم كاملا نرم شود و لعاب بياندازد.
وقتي آش خوب لعاب دار شد، يك قاشق پياز داغ و نمك را اضافه مي كنيم. بايد نيم ساعت ديگر آش بپزد.
در آخر آش را در ظرف مي ريزيم و با بقيه پياز داغ روي آن را تزئين كرده و سرو مي كنيم.

##T
آش گوجه فرنگی
##ING
سبزي آش $يك كيلوگرم
پياز متوسط $2 عدد
برنج $يك و نيم پيمانه
لپه $100 گرم
آب گوجه‌فرنگي $5 پيمانه
نعنا خشك $2 قاشق غذاخوري
بادمجان$ 3 عدد
نمك، فلفل، زردچوبه و روغن سرخ كردني$ به ميزان لازم
##Rec
ابتدا سبزي آش را به دقت تميز كنيد، بشوييد و بعد از خشك شدن آن را خرد كنيد. بادمجان‌ها را هم پوست بكنيد و خرد كنيد. در ظرفي پيازها را خلالي خرد و در روغن سرخ كنيد.
بعد از اين‌كه پيازها طلايي شد، مقداري از آن را برداريد و كمي زردچوبه به بقيه پيازها اضافه كنيد. حالا سبزي آش، بادمجان، برنج و لپه را در مخلوط پياز داغ و زردچوبه بريزيد و همراه با آب بگذاريد بجوشد و بپزد.
سپس نمك و فلفل را هم به غذا اضافه نماييد. زماني كه مواد آش به خوبي پخت و جا افتاد، آب گوجه فرنگي‌ها را هم به آن اضافه كنيد و بگذاريد حدود پانزده دقيقه بجوشد.
##T
سوپ جو با سس سفيد
##ING
جو پرك يا بلغور$به مقدار لازم
سيب زميني$به مقدار لازم
پياز $به مقدار لازم
هويج$به مقدار لازم
جعفري$به مقدار لازم
شير $به مقدار لازم
آرد$به مقدار لازم
كره$به مقدار لازم
نمك زرد چوبه فلفل$به مقدار لازم
آبليمو$به مقدار لازم
آب مرغ يا گوشت يا پاچه يا هر نوع گوشت ديگه كه دوست داشتيد$به مقدار لازم
##Rec
پيازو سيب زميني و هويج رنده شده رو با جوي پرك ميزاريم بپزه.ميتونيم اب گوشتو از همون اول اضافه كنيم.
مهمترين مطلب تو اين سوپ غلظتشه.براي همين هر چي موادمون بيشتر جا بيفته غلظت و طعمش بهتر ميشه.ميشه اگر دوست داشتيم گوشتهارو ريش ريش كنيم و توش بريزيم.
بعد از اينكه موادمون جا افتاد سس سفيد رو درست ميكنيم.من به جاي خامه يا شير تنها ترجيح دادم از اين سس استفاده كنم كه فوق العادست.
يه قاشق آردو كمي تفت ميديم بعد بهش كره اضافه ميكنيم.باز هم كمي تفت و بعد شير .ميزاريم كمي بجوشه تا غليظ بشه.
ميتونيم فلفل و زرد چوبه رو بهش اضافه كنيم.
حالا سس و به سوپ اضافه ميكنيم.و ميزاريم بازهم كمي بجوشه.
بعد از سرو با جعفري تزيينش ميكنيم.
البته اگه دوست داشتيد ميتونيد خامه رقيق شده باشير هم در آخر اضافه كنيد.
طعمش با آبليمو فوق العادست.
تجربشو از دست نديد.

##T
سوپ جو با سويا
##ING
جو پوست كنده $يك بسته 200 گرمي
جعفري $200 گرم ساطوري شده
سويا ريز مكسوي$ نصف بسته
هويج $يك عدد بزرگ رنده شده
نمك ، فلفل، ادويه دلخواه $به ميزان مناسب
##Rec
ابتدا جوي پوست كنده را با مقدار مناسب آب (10 تا 12 ليوان) بپزيد. هويج، جعفري و سوياي ريز را اضافه كنيد و اجازه دهيد به مدت 10 تا 15 دقيقه بجوشد. نمك، ادويه دلخواه و رب گوجه فرنگي را اضافه كنيد و اجازه دهيد تا سوپ كاملا جا بيافتد و غلظت ان به ميزان دلخواه برسد. سوپ فوق را مي توان بدون رب گوجه فرنگي هم تهيه كرد.
##T
سوپ کلم
##ING
گوشت گوسفند $200 گرم
کلم خردشده $سه پیمانه
هویج $یک پیمانه
فلفل دلمه‌ای رنگی$ 1/3پیمانه
نخود فرنگی$ نصف پیمانه
آرد $دو قاشق غذاخوری
قارچ $100 گرم
برگ بو و پیاز$ از هر کدام یک عدد
پنیر گودا$ 150 گرم
جعفری و گشنیز ساطوری شده $به میزان لازم
خامه$ 3/4 پیمانه
نمک، فلفل، ادویه و روغن زیتون$ به میزان لازم
##Rec
ابتدا گوشت را به همراه پیاز، برگ بو، ادویه، فلفل و نمک بپزید. سپس آب آن را صاف کرده در تابه‌ای هویج نگینی خرد شده، نخود فرنگی، کلم، فلفل دلمه‌ای و قارچ را باروغن تفت دهید. آرد را اضافه کرده سپس آب گوشت وگوشت‌های خرد شده را ریخته و اجازه دهید تا کاملا بپزد. در پایان جعفری و خامه افزوده و با پنیر گودای خرد شده تزیین و سرو کنید.
##T
سوپ زرشک
##ING
سينه مرغ$ 300 گرم
جعفري خردشده $150 گرم
قارچ خردشده$ 100 گرم
رب گوجه‌فرنگي$ دو قاشق سوپخوري
آرد گندم$ دو قاشق سوپخوري
آبليمو $سه قاشق سوپخوري
زرشك$ 200 گرم
پياز$ يك عدد
هويج $100 گرم
سيب‌زميني$ 80 گرم
روغن مايع$ نصف پيمانه
نمك و فلفل$ به ميزان لازم
##Rec
پياز را نگيني خرد كرده و با روغن سرخ مي‌‌كنيم. مرغ را ريز خرد كرده و داخل پياز ريخته و تفت مي‌‌دهيم. آرد را هم مقداري با مواد سرخ كرده داخل آن آب مرغ يا گوشت مي‌ريزيم. سپس هويج و سيب‌زميني را نگيني خرد كرده و داخل آن ريخته و با حرارت ملايم به مدت دو ساعت مي‌‌پزيم. بعد قارچ، نيمي از زرشك، نمك، فلفل و رب گوجه‌فرنگي را داخل سوپ ريخته وقتي سوپ جا افتاد آبليمو و جعفري را اضافه كرده و با بقيه زرشك تزئين مي‌كنيم .
##T
سوپ قارچ با سس سفيد
##ING
قارچ خرد شده$1 ليوان
آرد سفيد$3 قاشق غذاخوري
پياز ريز شده$1 عدد
كره$25 گرم
نمك و فلفل$به مقدار لازم
عصاره مرغ مگي$1 قرص
شير$4 ليوان
خامه زده شده$1 ليوان(در صورت تمايل)
##Rec
پيازها در كره كمي سرخ كرده تا طلايي رنگ شود. قارچ هاي خرد شده را به همراه ادويه به آن اضافه كرده تا زمانيكه طلايي رنگ شود سپس عصاره مرغ مگي به همراه آرد را به مواد اضافه كرده هم بزنيد.شير را به مواد اضافه كرده و هم بزنيد تا آرد در شير حل شود سپس بگذاريد مواد روي حرارت ملايم بماند تا زمانيكه كمي غليظ شود.در آخر خامه زده شده را به مواد اضافه كرده هم بزنيد.سوپ را در ظرف ريختهروي آن را با قرچ خرد شده كه كمي تفت داده ايد تزئين كنيد.
##T
سوپ ورميشل
##ING
آرد سفيد$ 2 قاشق سوپ خوري
روغن زيتون$ 2 قاشق سوپ خوري
آب گوشت يا مرغ$ 1 پيمانه
نمک وفلفل سفيد$ مقداري
ورميشل$ 1 پيمانه
شير$ 2 پيمانه
جعفري$ مقداري
ليمو تازه$ 1 عدد
##Rec
آرد را در روغن زيتون تفت داده بعد آب مرغ و نمک را اضافه نماييد تا بجوشد.
سپس رشته ي سوپي را اضافه کنيد تا بپزد.حال شير را اضافه کنيد، وقتي جوشيد و جا افتاد در ظرف سرو کشيده و رويش را با جعفري و ليموي تازه تزيين کنيد.

##T
سوپ جــو با شير
##ING
جوي پخته $دو و نيم پيمانه
آب مرغ و شیر $از هر کدام چهار پيمانه
خامه $در صورت تمايل 150 گرم
##Rec
آب مرغ را نمك زده و روي حرارت بگذاريد و جوي پخته را هم به آن اضافه كنيد. يكي، دو جوش كه زد شير را هم اضافه كرده و بگذاريد تا سوپ جا بيفتد، در اين مرحله كمي نمك افزوده پس از يك جوش حرارت را خاموش و خامه را به سوپ اضافه كرده و در ظرف بكشيد. مي‌توانيد يك هويج رنده شده خام هم در اين مرحله به سوپ اضافه كنيد. در صورت تمايل مي‌توانيد سوپ را با آبليمو سرو كنيد.
##T
سوپ پیازچه
##ING
آب‌مرغ$ يك ليوان
پيازچه$ 200 گرم
قارچ$150 گرم
هويج$دو عدد
جو پرک$1/5 پیمانه
شير $يك ليوان
خامه $سه قاشق سوپخوري
آبليمو، نمك و زردچوبه$ به ميزان لازم
##Rec
ابتدا جو را به همراه آب‌مرغ وچند ليوان آب روي حرارت مناسب بگذاريد تا بجوشد، سپس هويج‌ها را رنده كرده و به آن اضافه مي‌‌كنيم. در انتها قارچ‌ها و پيازچه‌هاي خرد شده را به همراه نمك و زردچوبه به سوپ اضافه كرده و اجازه مي‌‌دهيم با حرارت ملايم پخته و جا بيفتد، آن‌گاه شير را اضافه كرده بعد از ده دقيقه خامه‌ها را ريخته و پس از گذشت پنج دقيقه گاز را خاموش مي‌‌كنيم سوپ را در ظرف مناسب كشيده و آبليمو را به آن اضافه مي‌‌كنيم.
##T
سوپ غلات
##ING
ذرت كنسروي $دو قاشق غذاخوري
گندم پوست گرفته شده $دو قاشق غذاخوري
برنج $يك قاشق غذاخوري
جو پرك$ دو قاشق غذاخوري
هويج نيم‌پز شده $سه عدد
جعفري خرد شده$ دو قاشق غذاخوري
كره يا روغن $يك قاشق غذاخوري
نمك $به ميزان لازم
##Rec
غلات را از قبل خيس كرده، سپس گندم را پخته و برنج را به آن اضافه مي‌كنيم تا برنج بپزد. جو پرك و ذرت را همراه هويج خرد شده به سوپ اضافه مي‌كنيم، سپس مقداري نمك ‌زده و كمي جعفري به آن مي‌افزاييم. پس از چند جوش سوپ آماده است
#$&
